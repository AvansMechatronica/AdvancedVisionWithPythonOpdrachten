# Gebruik van de Daheng camera met Python (Prakticum)


## Inleiding
In dit practicum leer je hoe je een Daheng camera kunt gebruiken voor beeldverwerking met Python. We zullen de basisprincipes behandelen van het opzetten van de camera, het vastleggen van beelden en het verwerken van de beelden.

Documentatie en Avans specifieke Daheng-camera functies zijn beschreven in: https://avansmechatronica.github.io/DahengPython/index.html


## Opdrachten

### Opdracht 1: Opstelling opbouwen
Monteer een uitgereikte Daheng camera op een statief. Monteer de lens op de camera.

### Opdracht 2: Software installeren
Installeer de benodigde software en drivers voor de Daheng camera op je computer, dit is beschreven in de Avans Daheng documentatie, onder: https://avansmechatronica.github.io/DahengPython/documentation/Voorbereiding.html

### Opdracht 3: Camera testen met GalaxyView
Open de GalaxyView software die bij de Daheng camera wordt geleverd. Controleer of de camera correct is aangesloten en functioneert. Zoek zelfstandig uit hoe dit programma werkt en welke instellingen je voor de camera kunt aanpassen.

### Opdracht 4: Camera testen met een Python script
In de documentatie van de Avans Daheng Python library vind je een voorbeeldscript `DahengStreamExample.py` om de Daheng camera te testen met Python. Start met het uitvoeren van dit script om te controleren of je de camera kunt aansturen via Python.

De Avans Daheng Python library functies zijn beschreven in: https://avansmechatronica.github.io/DahengPython/documentation/BibliotheekFuncties.html

### Opdracht 5: Beeld vastleggen en weergeven
Pas het voorbeeldscript aan zodat je een enkel beeld vastlegt en dit beeld weergeeft in een venster. Zorg ervoor dat je de juiste instellingen voor resolutie en belichting gebruikt.

### Opdracht 6: Beeld opslaan
Breid het script verder uit zodat je het vastgelegde beeld opslaat als een afbeeldingsbestand (bijvoorbeeld PNG of JPEG) op je computer.
